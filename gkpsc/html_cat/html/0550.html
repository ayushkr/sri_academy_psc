<html>

<a href='../index.html' >  Home </a>______<a href='0549.html' >  Prev </a>_______<a href='0551.html' > Next </a>
<p><strong>കവിമൊഴികൾ  </strong>
</p>

<hr />
<p>
അനന്തമജ്ഞാതമവർണ്ണനീയ-<br />
മീലോകഗോളം തിരിയുന്നമാർഗം <br />
അതിങ്കലെങ്ങാണ്ടൊരിടത്തിരുന്നു <br />
നോക്കുന്നമർത്യൻ കഥയെന്തുകണ്ടു.<br />
                                      -നാലപ്പാട്ട് നാരായണമേനോൻ <br />
അധികാരം കൊയ്യണമാദ്യം നാം <br />
അതിനുമേലാട്ടെ പൊന്നാര്യൻ <br />
                                    -ഇടശ്ശേരി ഗോവിന്ദൻനായർ <br />
അടിയനിനിയുമുണ്ടാം ജന്മമെന്നാലതെല്ലാം <br />
അടിമുതൽ മുടിയോളം നിന്നിലാകട്ടെ തായേ<br />
                                  -ഉള്ളൂർ എസ്.പരമേശ്വരയ്യർ<br />
അവനി വാഴ്വു കിനാവു, കഷ്ടം<br />
                                            -കുമാരനാശാൻ <br />
അവനവനാത്മസുഖത്തിനാചരിക്കുന്നവ <br />
അപരനു സുഖത്തിനായ് വരേണം <br />
                                     -ശ്രീനാരയണഗുരു<br />
ആരുടെ കാലിൽ തറയ്ക്കുന്ന മുള്ളുമെൻ <br />
ആത്മാവിനെ കുത്തിനോവിക്കും<br />
                                   -എൻ.ബാലാമണിയമ്മ<br />
ആഢ്യൻ മുതൽക്കന്ത്യജനോളമാർക്കും <br />
പെറ്റമ്മഭൂമി പിതാവു ദൈവം<br />
                                   -ഉള്ളൂർ എസ്.പരമേശ്വരയ്യർ<br />
ഇല്ല ദാരിദ്ര്യാർത്തിയോളം വലുതായിട്ടൊരാർത്തിയും<br />
ഇല്ലം,വീണു കുത്തുമാറായതുകണ്ടാലും <br />
                                      -രാമപുരത്തുവാര്യർ   <br />
ഉറക്കെക്കരയാൻ ധൈര്യമില്ലാത്തതു മൂലം<br />
ഉറക്കെ കൂടെക്കൂടെ പൊള്ളയായ്ചിരിപ്പൂ ഞാൻ<br />
                                             -എൻ.വി.കൃഷ്ണവാര്യർ<br />
ഉണ്ണീ മറക്കായ്ക  പക്ഷേ ഒരമ്മതൻ<br />
നെഞ്ഞിൽ നിന്നുണ്ട മധുരമൊരിക്കലും<br />
                                      -ഒ.എൻ.വി.കുറിപ്പ്  <br />
<br />
<br />
ഇവിടെ പിറക്കുന്ന കാട്ടുപുല്ലിനുമുണ്ടു ഭുവനംമയക്കുന്ന <br />
ചന്തവും സുഗന്ധവും ഇവിടെ കിടക്കുന്ന കാട്ടുകല്ലിനുമുണ്ട് <br />
വിവിധ സനാതന ചൈതന്യപ്രതീകങ്ങൾ<br />
                                    പാലാ  നാരായണൻ നായർ <br />
<br />
ഇത്തറവാടിത്ത ഘോഷണത്തെപ്പോലെ <br />
വൃത്തികെട്ടിട്ടില്ല മറ്റൊന്നുമൂഴിയിൽ <br />
                                ഇടശ്ശേരി  ഗോവിന്ദൻനായർ <br />
<br />
 ഇറുപ്പവനും മലർ ഗന്ധമേകും<br />
 വെട്ടുന്നവനും തരു    ചൂടകറ്റും <br />
ഹനിപ്പവനും കിളി പാട്ടുപാടും <br />
പരോപകാര  പ്രവണം പ്രപഞ്ചം<br />
                        ഉള്ളൂർ  എസ് . പരമേശ്വരയ്യർ <br />
<br />
എങ്ങുമനുഷ്യനുചങ്ങല കൈകളി-<br />
ലങ്ങെൻ കൈകൾ നൊന്തീടുകയാ-<br />
ന്നെങ്ങോ മർദന,മവിടെ പ്രഹരം<br />
വീഴുവതെന്റെ പുറത്താകുന്നു<br />
                        എൻ . വി. കൃഷണ വാര്യർ<br />
<br />
ഒരച്ഛനമ്മറ്റു പിറന്ന മക്കൾ <br />
ഓർത്താലൊരൊറ്റ് തറവാട്ടുകാർ നാം<br />
                        ഉള്ളൂർ  എസ് . പരമേശ്വരയ്യർ        <br />
<br />
കപടലോകത്തിലാത്മാർഥമായൊരു <br />
ഹൃദയമുണ്ടായതാണെൻ പരാജയം<br />
                                 ചങ്ങമ്പുഴ കൃഷണപിള്ള <br />
<br />
കാരസ്കരത്തിൻ കുരു പാലിലിട്ടാൽ <br />
കാലാന്ത രേ കയ്പു  ശമിപ്പതുണ്ടോ <br />
                                        കുഞ്ചൻ നമ്പ്യാർ <br />
<br />
കുഴിവെട്ടി മൂടുക വേദനകൾ <br />
കുതികൊൾക ശക്തിയിലേക്ക് നമ്മൾ <br />
                                        ഇടശ്ശേരി  ഗോവിന്ദൻനായർ <br />
<br />
കൊട്ടാരം ചിന്തയാൽ ജാഗരംകൊള്ളുന്നു <br />
കൊച്ചുകുടിൽക്കത്രേ നിദ്രാസുഖം<br />
                                        വള്ളത്തോൾ  നാരായണ മേനോൻ  <br />
<br />
ക്രിസ്തുവാം കൃഷ്ണന്റെ ധർമ്മോപദേശമാം <br />
നിസ്തുല കോമള വേണുഗാനം <br />
                                        വള്ളത്തോൾ  നാരായണ മേനോൻ<br />
       <br />
ക്ഷീരമുള്ളാരകടിൻ ചുവട്ടിലും <br />
ചോരതന്നെ കൊതുകിന്നു കൗതുകം<br />
                                 കുഞ്ചൻ നമ്പ്യാർ <br />
<br />
ചെറുപ്പകാലങ്ങളിലുള്ള ശീലം <br />
മറ്റുക്കുമോ മാനുഷനുള്ളകാലം<br />
                                        കുഞ്ചൻ നമ്പ്യാർ <br />
<br />
ജിതമെനിക്കൊരു ചുള്ളയായിരുന്നപ്പോൾ<br />
ഭൂവിനാ വെളിച്ചത്താൽ വെണ്മെ ഞാനുളവാക്കി<br />
                                                        ജി . ശങ്കരക്കുറുപ്പ് <br />
<br />
ഞാനീ പ്രപഞ്ചത്തിനമ്മയായെങ്കിലേ<br />
മാനിതമായ്വരുനിൻജന്മമോമിലേ <br />
                                        ബാലാമണിയമ്മ <br />
<br />
കാക്കേ കാക്കേ കൂടെവിടെ<br />
                                ഉള്ളൂർ  എസ് . പരമേശ്വരയ്യർ<br />
<br />
 ജയജയ കോമള കേരള ധരണി<br />
                                            ബോധേശ്വരൻ <br />
<br />
നമുക്കു നാമേ പണിവതുനാകം <br />
നരകവുമതുപോലെ<br />
                                ഉള്ളൂർ  എസ് . പരമേശ്വരയ്യർ<br />
        <br />
മാറ്റുവിൻ ചട്ടങ്ങളെ സ്വയമല്ലെങ്കിൽ <br />
മാറ്റുമതുകളി നിങ്ങളെത്താൻ<br />
                                        കുമാരനാശാൻ <br />
 <br />
വരിക വരിക, സഹജരേ <br />
സഹന സമര സമയമായ്<br />
                                അംശി  നാരായണപിള്ള <br />
<br />
താന്താൻ നിരന്തരം ചെയ്യുന്ന കർമ്മങ്ങൾ <br />
താന്താൻ അനുഭവിച്ചീടുകെന്നേ വരൂ<br />
                                        എഴുത്തച്ഛൻ <br />
<br />
പുന്തിങ്കളിൽ പങ്കമണച്ചധാതാ-<br />
വപൂർണതയ്ക്കേ വിരചിച്ചു വിശ്വം<br />
                                        നാലപ്പാട്ട് നാരായണ മേനോൻ <br />
<br />
<br />
 പൗരാണികത്വമെൻ  പൈതൃക സ്വത്തല്ലോ <br />
പാരായണം ചെയ്യാം. ഞാനതലപം <br />
                                        ഉള്ളൂർ  എസ് . പരമേശ്വരയ്യർ<br />
<br />
<br />
ഭാരതമെന്നപേർ കേട്ടാലഭിമാന <br />
പൂരിതമാകണമന്തരംഗം <br />
കേരളമെന്നു കേട്ടാലോ തിളയ്ക്കണം<br />
 ചോരനമുക്കു ഞരമ്പുകളിൽ<br />
                                        വള്ളത്തോൾ  നാരായണ മേനോൻ  <br />
<br />
ബന്ധുരക്കാഞ്ചന കൂട്ടിലാണെങ്കിലും<br />
ബന്ധനം ബന്ധനം തന്നെ <br />
                                                വള്ളത്തോൾ  നാരായണ മേനോൻ<br />
                <br />
മറ്റുള്ളഭാഷകൾ കേവലം ധാത്രിമാർ <br />
മർത്യനു പെറ്റമ്മ തൻഭാഷതാൻ <br />
                                        വള്ളത്തോൾ  നാരായണ മേനോൻ<br />
<br />
<br />
മാനിക്കയില്ല ഞാൻ മാനവമൂല്യങ്ങൾ<br />
മാനിച്ചിടാത്തൊരു നീതിശാസ്ത്രത്തെയും <br />
                                                വയലാർ  രാമവർമ<br />
<br />
വെളിച്ചം ദുഃഖമാണുണ്ണീ<br />
തമസ്സല്ലോ സുഖപ്രദം <br />
                                അക്കിത്തം  അച്യുതൻ  നമ്പൂതിരി <br />
<br />
വീര്യം തുള്ളിത്തുളുമ്പും  വളത്രെ<br />
വീണയല്ലിന്നെൻ തൂലിക   <br />
                                പി. ഭാസ്കരൻ<br />
<br />
<br />
വാളല്ലെൻ സമരായുധം, ഝണഝണ <br />
ധ്വാനം മുഴക്കീടുവാ<br />
നാള,ല്ലെൻ കരവാളുവിറ്റൊരു മണിപൊൻ<br />
വീണവാങ്ങിച്ചു ഞാൻ<br />
                                                   - വയലാർ രാമവർമ്മ <br />
<br />
<br />
 വെട്ടുക, മുറിയ്ക്കുക, പങ്കുവെയ്ക്കുക ഗ്രാമം, <br />
പത്തനം; ജനപഥമൊക്കെയും കൊന്നും തിന്നും <br />
വാഴുക, പുലികളായ്, സിംഹങ്ങളായും മർത്യ-<br />
രാവുക മാത്രം വയ്യ; ജന്തുത ജയിക്കുന്നു. <br />
                                                    - ഒ.എൻ.വി.കുറിപ്പ്<br />
<br />
<br />
സ്ഥാനമാനങ്ങൾ ചൊല്ലിക്കലഹിച്ചു <br />
നാണംകെട്ടുനടക്കിന്നിതു ചിലർ.<br />
                                                      - പൂന്താനം <br />
<br />
സ്നേഹിക്കയില്ല ഞാൻ നോവുമാത്മാവിനെ സ്നേഹിച്ചിടാത്തൊരു തത്വശാസ്ത്രത്തെയും <br />
                                                - വയലാർ രാമവർമ്മ<br />
<br />
സ്നേഹമാണഖിലസാരമൂഴിയിൽ <br />
സ്നേഹസാരമിഹ സത്യമേകമാം <br />
                                                        - കുമാരനാശാൻ<br />
<br />
സ്വാതന്ത്ര്യം തന്നെ അമൃതം <br />
സ്വാതന്ത്ര്യം തന്നെ ജീവിതം<br />
                                             - കുമാരനാശാൻ<br />
<br />
ഹാ! ഇവിടമാണാത്മ വിദ്യാലയം<br />
                                            - കുമാരനാശാൻ<br />
<br />
<br />
ഹാ! വിജിഗീഷുമൃത്യുവിന്നാമോ <br />
ജീവിതത്തിൻ കൊടിപ്പടം താഴ്ത്താൻ<br />
                                       - വൈലോപ്പിള്ളി ശ്രീധരമേനോൻ
</p>

<a href='../index.html' >  Home </a>______<a href='0549.html' >  Prev </a>_______<a href='0551.html' > Next </a>

</html>