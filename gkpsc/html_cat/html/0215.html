<html>

<a href='../index.html' >  Home </a>______<a href='0214.html' >  Prev </a>_______<a href='0216.html' > Next </a>
<p>വക്കം അബ്ദുൽ ഖാദർ മൗലവി
</p>

<p>കേരളത്തിലെ മുസ്&zwnj;ലിംകൾക്കിടയിലെ സാമൂഹികപരിഷ്കർത്താവും സ്വാതന്ത്ര്യസമര പോരാളിയും പത്രപ്രവർത്തകനും പണ്ഡിതനുമായിരുന്നു വക്കം മൗലവി എന്ന വക്കം അബ്ദുൽ ഖാദർ മൗലവി. അഞ്ചുതെങ്ങിൽ നിന്ന് സ്വദേശാഭിമാനി പ്രതിവാര പത്രം ആരംഭിച്ചത് വക്കം മൗലവി ആയിരുന്നു.
</p>

<p>തിരുവനന്തപുരം ജില്ലയിൽ ചിറയിൻകീഴ് താലൂക്കിലെ വക്കം എന്ന സ്ഥലത്ത് 1873-ൽ ജനിച്ചു. മൗലവിയുടെ പിതാവിൻറെ മാതൃകുടുംബം മധുരയിൽനിന്നും തെക്കൻ തിരുവിതാംകൂറിലെ കുളച്ചൽ, കളീക്കരയിൽ വന്ന് താമസിച്ചിരുന്നവരാണ്.
</p>

<p>ചെമ്പഴന്തി ഗ്രാമക്കാരനായിരുന്ന ശ്രീനാരായണഗുരുവുമായി ഗാഢബന്ധമുണ്ടായിരുന്നു മൗലവിക്ക്. വീട്ടിലെ പതിവു സന്ദർശകനും അച്ഛന്റെ സുഹൃത്തുമായിരുന്നു നാരായണഗുരു.
</p>

<p>മുസ്&zwnj;ലിം സമുദായത്തിന്റെ വിദ്യാഭ്യാസപരമായ പിന്നോക്കാവസ്ഥയും ദൈന്യതയുമാണ് വക്കം മൗലവിയെ പൊതുരംഗത്തേക്കും നവോത്ഥാന പ്രവർത്തനങ്ങളിലേക്കും നയിച്ചത്<br />
സ്വദേശാഭിമാനിക്കുശേഷം മൗലവി മുസ്&zwnj;ലിം സമുദായത്തിന്റെ സാംസ്കാരിക നവോത്ഥാനത്തെ ലക്ഷ്യമാക്കി 1906 ജനുവരിയിൽ മുസ്&zwnj;ലിം, 1918-ൽ അൽ &zwj;ഇസ്&zwnj;ലാം. 1931-ൽ ദീപിക എന്നീ മാസികകൾ പ്രസിദ്ധപ്പെടുത്തി.
</p>

<p>അബ്ദുൽഖാദർ മൗലവി കേരളീയ മുസ്&zwnj;ലിം സമുദായത്തിലെ ഒരു സാമൂഹികപരിഷ്കർത്താവായി അറിയപ്പെടുന്നു. അറബി-മലയാള ലിപി പരിഷ്കരണത്തിന് അൽ &zwj;ഇസ്&zwnj;ലാം മാസികവഴി ഇദ്ദേഹം വലിയ സേവനം നിർവഹിച്ചു. തിരുവിതാംകൂർ മുസ്&zwnj;ലിം മഹാസഭ, ചിറയിൻകീഴ് താലൂക്ക് മുസ്&zwnj;ലിം സമാജം തുടങ്ങിയ സംഘങ്ങൾ മൗലവി സ്ഥാപിച്ചു.
</p>

<p>തിരുവിതാംകൂർ ഗവൺമെന്റ് ഏർപ്പെടുത്തിയിരുന്ന അറബിക് ബോർഡിന്റെ ചെയർമാനായി ഇദ്ദേഹം തെരഞ്ഞെടുക്കപ്പെട്ടിരുന്നു.
</p>

<p>ജീവിതരേഖ<br />
1873 ജനനം<br />
1905 &lsquo;സ്വദേശാഭിമാനി&rsquo; തുടങ്ങി<br />
1906 &lsquo;മുസ്&zwnj;ലിം&rsquo; മാസിക തുടങ്ങി<br />
1910 &lsquo;സ്വദേശാഭിമാനി&rsquo; നിരോധിച്ചു; പത്രാധിപർ കെ. രാമകൃഷ്ണപിള്ളയെ നാടുകടത്തി<br />
1918 &lsquo;അൽ ഇസ്&zwnj;ലാം&rsquo; തുടങ്ങി<br />
1921 ഒറ്റപ്പാലം കോൺഗ്രസ് സമ്മേളനത്തിൽ<br />
1923 മുസ്&zwnj;ലിം ഐക്യസംഘം രൂപീകരിച്ചു<br />
1925 ഗാന്ധിജിയെ സന്ദർശിച്ചു<br />
1932 മരണം
</p>

<a href='../index.html' >  Home </a>______<a href='0214.html' >  Prev </a>_______<a href='0216.html' > Next </a>

</html>